---
title: Co žije v řece (a nechutná mi)
permalink: /stezka/stezka-s-loirou/co-zije-v-rece-a-nechutna-mi
long_title: Co žije v řece a nechutná mi
published: true
listed: true
position: 2
layout: withrightcolumn
---
U řeky samozřejmě žije také plno dalších tvorů, kteří mi teda moc
nechutnají. Ale zajímaví taky jsou.

##### Orel mořský

![](/uploads/Orel_mo_sk__610.jpg)

Tak na toho si musím dát pozor,
až budu mít mladé, mohl by na ně dostat chuť. Je to obrovský pták, když
roztáhne křídla, může to být délka až dva a půl metru! V lese tady v
údolí řeky hnízdí a stejně jako já žere ryby.

##### Ledňáček říční

![](/uploads/led___ek____n__610.jpg)

Pro mě tak trochu konkurence, žere ryby, ale jen ty maličké, protože je
také malý. Co ale nenabral na velikosti, nabral na kráse – je
neuvěřitelně barevný a když prolétá nad řekou, nejste si jisti, jestli
kolem vás někdo nehodil třpytící se diamant. Ve březích si vyhrabává
zobákem nory, kde má mladé. Aby tady s námi žil, musíme mu aspoň pár
vhodných břehů uchovat a neudělat z řek rovné kanály.

##### Klínatka rohatá

![](/uploads/Klinatka-rohata_610.jpg)

Klínatka je vážka, nenápadná příbuzná modrých motýlic, kterých si asi
všimnete dřív. Vážky jsou dravci, loví v okolí vod. Jejich larvy žijí ve
vodě, a taky jsou to pěkní dravci.
