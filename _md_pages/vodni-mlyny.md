---
title: Vodní mlýny
permalink: /stezka/stezka-s-loirou/vodni-mlyny
image: "/media/IMG_8487_610.JPG"
long_title: Vodní mlýny 
published: true
listed: true
position: 4
layout: two_columns_page
---
Dříve bylo kolem řeky živo. K řece se chodil napít dobytek, v řece se
pralo a na řadě míst stály mlýny, ve kterých se stále něco mlelo,
mlátilo, strouhalo, řezalo, drtilo, míchalo. Do mlýnů chodilo hodně
lidí, přijížděly a odjížděly povozy. Dnes tohle všechno utichlo, život
lidí se od řek odpoutal. Řeka však k mé smůle zůstala odpadním kanálem.

Vodní mlýny měly po celá staletí, od starověku až po vynález parního
stroje a elektřiny v 19. století, obrovský význam v životě lidí, protože
představovaly hlavní zdroj energie.

V úseku naučné stezky bylo v minulých stoletích na řece Dyji osm vodních
mlýnů. Dnes už z nich moc nezbylo, některé slouží k bydlení či jako
restaurace, jiné se postupně rozpadají.
