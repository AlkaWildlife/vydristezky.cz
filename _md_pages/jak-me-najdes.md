---
title: Jak mě najdeš?
permalink: /stezka/stezka-s-loirou/jak-me-najdes
long_title: Jak mě najdeš?
published: true
listed: true
position: 4
layout: withrightcolumn
---
<span class="wysiwyg-font-size-medium">Protože žiju v noci, asi se spolu
nesetkáme. Ale jako každý za sebou zanechávám stopy toho, že jsem někde
byla. A podle nich poznáš, kudy jsem šla, nebo i další má tajemství,
třeba co jsem jedla, kde jsem spala. </span>

####  <span class="wysiwyg-font-size-medium"> </span><span class="wysiwyg-font-size-medium">Stopa vydry</span> 

![](/uploads/MG_7591_610.jpg)

Moje stopa je pětiprstá, někdy jsou vidět i plovací blány. Někdy je také
ve stopní dráze vidět i otisk mého ocasu. Moje stopy na rybníku vedou k
dírám v ledu, nebo po ledu od přítoku k výtoku. Na řece samozřejmě
putuji většinou vodou. Ale čas od času vylezu z vody na led. V místech,
kde jsem vylezla z vody je vidět mokrý sníh či led smáčený od mého
mokrého kožichu. Po ledu či břehu kousek popoběhnu a pak zase sklouznu
do vody a pokračuji dál.

####  * *Tunely ve sněhu

![](/uploads/IMG_0327_610.JPG)

Protože mám krátké nohy, v hlubokém sněhu za mnou zůstává hluboká rýha
od celého těla.

####  * *trus

![](/uploads/IMG_6407_610.JPG)

Můj trus je velmi jednoduché najít, protože trusem my vydry spolu
„mluvíme“, a tak jej trousím, kudy chodím. A to na všechna výrazná místa
podél toku: na kameny, kořeny, pařezy, u kmenů stromů, pod mosty, na
jezy. Můj trus je také poměrně jednoduché rozpoznat: většinou není
válcovitý a se stočenou špičkou jako u řady jiných šelem, ale je to v
podstatě hromádka kostí slepená sekretem (čím starší trus, tím méně
sekretu) a „voní“ po rybách.

####  hromádka

![](/uploads/IMG_6420_610.JPG)

Když už nemůžu najít nějaký ten kámen nebo kořen, kde by se mi líbilo
značku nechat, pomůžu si. Packama uhrabu písek či mech a udělám takovou
malou hromádku a bobek hodím na vršek.
