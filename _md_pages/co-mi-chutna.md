---
title: Co mi chutná
permalink: /stezka/stezka-s-loirou/co-mi-chutna
image: "/uploads/IGP4688_610.JPG"
long_title: Co žije v řece (a chutná mi)
published: true
listed: true
position: 1
layout: withrightcolumn
---
V řece i v tůních a slepých ramenech se nachází spousta žab a dalších
obojživelníků, plazů, raci. 

![](/uploads/Loira_06_300.jpg){: .wysiwyg-float-left}V řece žije spousta
druhů ryb, výzkumníci jich napočítali 24 druhů! To už si mám z čeho
vybrat. Jen mi tedy přijde, že té potravy mám čím dál míň, hlavně ty
žáby a raci se někam ztrácí.





####   


####   

{: .wysiwyg-text-align-justify}

#### Ostroretka stěhovavá
{: .wysiwyg-text-align-justify}

![](/uploads/Ostroretka-stehovava_610.jpg)

Poměrně velká ryba -  dorůstá až 40 cm. Není to samotář, žije v hejnech.
V České republice není moc běžná, v Moravské Dyji je ale hojná. Její
potravou jsou řasy na kamenech na dně řek. Řasy seškrabuje speciálně
přizpůsobenými rty. Tam, kde jedla, poznáš na kamenech podle
seškrábaných pruhů bez porostů řas.
{: .wysiwyg-text-align-justify}

####   


#### Hořavka duhová

![](/uploads/Horavka-duhova_610.jpg)

Jde o vzácný a chráněný druh drobné rybky. Samičky pomocí dlouhého
kladélka vpravují jikry do žaber mlžů. Plůdek pak žije v žaberním
prostoru mlžů. Škeble jim to ale vracejí: larvy škeblí, tzv. glochidie,
se zachycují na dospělých hořavkách.
{: .wysiwyg-text-align-justify}

####   


#### Hrouzek běloploutvý

![](/uploads/Hrouzek-beloploutvy_610.jpg)


{: .wysiwyg-text-align-justify}

Hrouzci jsou drobné rybky, žijící u dna. V České republice žije více
druhů hrouzků. Jen je problém je od sebe na pohled poznat. A tak v tom
mají ještě i dnes odborníci zmatek a pomocí moderních genetických metod
se snaží zjistit, kolik rodů a druhů vlastně u nás žije.

 



#### Parma obecná

![](/uploads/Parma-obecna_610.jpg)


{: .wysiwyg-text-align-justify}

Podle této ryby je pojmenováno celé pásmo řek, tzv. „parmové pásmo“.
Odborníci si rozdělují řeky na čtyři pásma, pro které jsou typické různé
druhy ryb, ale i ostatních živočichů. Pásma jsou také typické určitou
rychlostí průtoku vody, spádem, čistotou vody a třeba také složením dna
- jestli jsou na dně kameny, písek či bahno. Parma je velká ryba - až 60
cm dlouhá. Je štíhlá a tak přizpůsobená lovu potravy v proudných úsecích
řek.

 



#### Rak říční

![](/uploads/rak____n__610.JPG)


{: .wysiwyg-text-align-justify}

Rak říční je náš druh raka. Je ale velmi citlivý na čistotu vody, a tak
už není běžný jako kdysi, kdy je vaši dědové jako kluci chytali v každém
potoce a rybníku. Pro našeho raky je také neštěstím, že se k nám dostali
jiné druhy raků z Ameriky, kteří na ty naše přenáší tzv. račí mor,
plísňové onemocnění, které naše raky úplně likviduje.

 



#### Rosnička zelená

![](/uploads/rosni_ka_zelena_610.JPG)


{: .wysiwyg-text-align-justify}

Jako zástupce žab jsem vybrala rosničku zelenou. Jde o krásnou drobnou
zelenou žabku. Přestože je drobná, má nejhlasitější skřehotání, které se
nese až několik kilometrů. Hlas je typické „kre-kre-kre-kre“, jde dobře
poznat a můžete jej slyšet nejen na jaře jako ostatní žáby, ale dlouho
přes léto až do podzimu. Žáby mám moc ráda, všechny druhy, i s
jedovatými ropuchami si poradím.
